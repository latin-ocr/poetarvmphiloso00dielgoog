PRAEFATIO

Plagulis correctis indicibusque non sine taedio confectis dum respiro
et laetiore animo quid praefandum sit meditor, cccc nuntius longe tris·
tissimus affertur, Gnorcmu Krannon nobis litterisque acerba morte
ereptum esse, qui non solum studiorum societate inde a beatissimo con·
· tubernio Bonnensi mihi erat coniunctissimus, sed in hoc quoque communi
amicorum opere velut auspex et signifer, cuius auctoritatem me sequi
et decebat et iuvabat. nam singularis graecae artis cognitio, quae in illo
fuit, in nullo genere litterarum magis enituit quam in Comicis, unde
splendidum ante biennium factum est huius Corporis initium. iam adu·
lescentem prima tirocinia in Aristophane ponere memini eundemque audio
supremam fuisse moribundi curam ac querelam. inter hos vitae laboriosae
et fructuosae terminos omnem graecitatem peragravit et undique messem
uberrimam rettulit; at nusquam libentius et intentius versabatur quam
in atticae comoediae reliquiis. Dorienses enim, quos edidit, propter illos
opinor tetigerat. quodsi verum est (quod ego nunc libere profiteor, ubi
non iam invidiosum videtur laudare amicum) cum primi illius voluminis
perfectione vix unam alteramve aequalium editionem recte posse com·
parari, quid praestaturum eum fuisse credimus, si fatum concessisset, ut
ipsam atticam comoediam nobis ex fragmentis instauraret, in qua tetus
habitabat et spirabat! aut nemo mortalium aut, si quisquam, ille et natus
erat et paratus ad Menandri et aequalium umbras ex inieris citandus et
in vitae lucem revocandas. adeo in intimam eorum consuetudinem inde-
fesso labore atque fortasse magis etiam sensus quadam cognatione se
insinuaverat. nam tota eius indoles ad atticum istum saporem facta erat.
ut scriptura eius elegantia apicum prae ceteris nitebat, ut suavissima
sermocinatio mirum quantum amicos tenebat, priusquam morbi ingra-
vescentis tormentis animi serenitas obscurari coepta est, ita tota eius
ars versus graecos et explicandi et pangendi (quas crebra fuit valenti
relaxatio sicut emorienti ultima consolatio) Praxiteleo quodam perfusa
erat nitore.

huius igitur tanti viri vestigiis, quoad eius licebat, insistere hoc volumen

 

