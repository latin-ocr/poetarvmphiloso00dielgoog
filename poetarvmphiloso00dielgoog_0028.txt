VI PRAEFATIO

condenti mihi iucundum fuit ac paene necessarium. splendidam quidem
ingenii felicitatem, qua ille in Cornicis emendandis saepe usus est, nemo
sanus imitando se assequi posse opinabitur. at rationis severitatem
quem ad testes colligendos ordinandos examinandos adhibuit et quam
ipse primam libri sui virtutem merito praedicavit, hanc vero par est sequi
eum qui optet, ut opus faustissimis auspiciis inauguratum non deteriore
tela continuetur ac pertexatur. in hoc igitur editoris primario munere
ad amici exemplar me libenter accomodari (volui certe) nec minus in
minutis istis rebus, ubi principia sive probanda sunt sive non probanda
non deseret nisi qui suam sibi gloriolam aucupari malit.

fuit tamen, ubi a spectato exemplo ipsa novi operis proprietate
revocarer invitus velut coeperam eius more fragmenta instruere critica
adnotatione et exegetica (nam ne hanc quidem partem neglexerat ille)
fragmentisque vitae artisque testimonia praefigere. sic poetas usquead
Empedoclem paene permensus eram, cum vidi, nisi difficillimos illos poetas
aut inexplicatos in gravissimo quoque loco relinquere aut nimia inter-
pretatione quasi obruere vellem, doctrinam mihi ipsam philosophorum
adscribendam esse. namque etsi poetas edere, non philosophos, buius
Corporis instituto iubeor, tamen sine philosophiae luce caeca fore haec
carmina intellexi. itaque selecta doxographorum capita vitis singulis
adnexui; quo facto quantum aequabilitati detrahetur. tantum perspicuitati
additum iri spero.

praeterea testium abundantia, quae tam difficilem quam molestam red·
didit huius voluminis recensionem, coactus sum lemmata a notis seiungere
interpositis ipsis versibus. nec tamen hoc grave discrimen rationis. paulo
gravior videatur ordinis mutatio. Kaibelius enim sie instituerat, ut ad
incertae sedis fragmenta ordinanda auctorum series secundum litteras dis·
posita valeret. quam rationem in universum vehementer probo; et ut
alibi Heracliti dicte ad hano normam disposui, ita hic Timonis sillos.
nam quam olim mihi Waohsmuthius‚ quem honoris causa nomino, pro·
baverat formam libri, hanc ubi accuratius examinavi, fulcris parum sta·
bilibus niti intellexi. ergo ne in eundem ipse errorem laberer, libenter
Kaibelii rationi me applicavi ceterum ne in inertiae pulvino, quam
nesciendi artem vulgo dicunt, acquievisse viderer, argumentorum tabulam
ae discriptionem, qualem ipse concepi animo, fragmentis praemisi.

at longe alia condicio ipsorum philosophorum. hie enim periclitanda
erat fragmentorum non fortuita collocatio. nimirum aut tentum servatum
erat velut in Parmenideis, ut consilium poetae suapte sponte pateret,
eut tam pauca inter varia genera distributa velut Xenophanis, ut haud
facile posses deerrare itinere, aut sententiarum conexus ipso doctrinae

 

