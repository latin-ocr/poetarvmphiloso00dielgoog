VIII PRAEFATIO

controversiam afferre nolui. immo verum mihi impraesentiarum videtur
fragmenta dispari potius et incompto quam fucato sermone prodere, prae·
sertim oum testes inde a Platone et Aristotele harum rerum minime cu·
riosos fuisse constet. itaque ut investigatores Homericae dialecti escen-
dant necesse est usque ad ipsam, si modo fieri potest, poetarum officinam,
editores autem citra Alexandrinorum aetatem necessario contineantur, ita phi-
losophorum poetarum sermo varia testium fide ac consuetudine varie colora-
tus mordicus tenendus est, ut incorruptum fundamentum eis quaestionibus
substruatur, quae de Eleatarum et Siculorum poesi iam paulo commodius
et certius opinor poterunt institui.

quod munus subeuntibus etiam Indicam vocabulorum plenum desti-
navi in hac quoque re Kaibelii exemplar secutus, etsi in tanto malore
copia verborum mihi brevitati studendum· erat. propterea partIoularum
minutarum omnes sedes indicare supersedi. immo quae aliqua observa·
tione digna viderentur exhibui, cetera vulgaria ln schedis reliqui; unde
solos numeros frequentiae apposui addita supra versuum uniuscuiusque
poetae summa, ut singulorum proportiones statim apparerent. quod non
ideo feci, quia ex istis proportionIbns secundum arcanam Neopythagore·
orum doctrinam, quam illi stylometriam nuncupant, permultum disci ore·
derem (neque illud inde extricari posse opinor, Empedoclis Physica an

Lustralia priora sint), verum non iniucundum est scire, quantopere in
singulis particulis adhibendis variet usus. sic γάρ particulam ab anti·

quioribus poetis, qui propiores sunt ionicae consuetudini, multo magis ad·
amari observavi quam a posterioribus.

sed nolo in singula descendere, quae infinita sunt. vela contrahenda:
portus adest. ‚ergo nihil superest, quam ut Corporis gubernatori, qui
hnic quoque alteri cursui ipse interesse voluit adiutor peritissimus moni-
torque amioissimus, debitas grates ex animi mei sententia solvam.

Berolini Id. Oct. MOMJ.

Herculanus Durus.

 

