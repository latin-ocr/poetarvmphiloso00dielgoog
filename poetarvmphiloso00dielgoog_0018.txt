VI PRAEFATIO

condenti mihi iucundum fuit ac paene necessarium. splendidam quidem
ingenii felicitatem, qua ille in Cornicis emendandis saepe usus est, nemo
sanus imitando se assequi possa opinabitur. at rationis severitatem
quam ad testes colligendos ordinandos examinandos adhibuit et quam
ipse primam libri sui virtutem merito praedicavit, hanc vero par est sequi
eum qui optet, ut opus faustissimis auspiciis inauguratum non deteriore
tela continuetur ac pertexatur. in hoc igitur editoris primario munere
ad amici exemplar me libenter accomodari (volui certe) nec minus in
minutis istis rebus, ubi principia sive probanda sunt sive non probanda
non deseret nisi qui suam sibi gloriolam aucupari malit.

fuit tamen, ubi a spectato exemplo ipsa novi operis proprietate
revocarer invitus. velut coeperam eius more fragmenta instruere critica
adnotatione et exegetica (nam ne hanc quidem partem neglexerat ille)
fragmentisque vitae artisque testimonia praefigere. sic poetas usque ad
Empedoclem paene permensus eram, cum vidi, nisi difficillimos illos poetas
aut inexplicatos in gravissimo quoque loeo relinquere aut nimia inter·
pretatione quasi obruere vellem, doctrinam mihi ipsam philosophorum
adscribendam esse. namque etsi poetas edere, non philosophos, huius
Corporis instituto iubeor, tamen sine philosophiae luce caeca fore haec
carmina intellexi. itaque selecta doxographorum capita vitis singulis
adnexui; quo facto quantum aequabilitati detrahetur. tantum perspicuitati
additum iri spero.

praeterea testium abundantia, quae tam difficilem quam molestam red·
didit huius voluminis recensionem, coaetus sum lemmata a notis seiungere
interpositis ipsis versibus. nec tamen hoc grave discrimen rationis. paulo
gravior videatur ordinis mutatio. Kaibelius enim sic instituerat, ut ad
incertae sedis fragmenta ordinanda auctorum series secundum litteras dis·
posita valeret. quam rationem in universum vehementer prob03 et ut
alibi Heracliti dicta ad hanc normam disposui, ita hic Timonis sillos.
nam quam olim mihi Wachsmuthius, quem honoris causa nomino, pro-
baverat formam libri, hanc ubi accuratius examinavi, fulcris parum sta·
bilibus niti intellexi. ergo ne in eundem ipse errorem laberer, libenter
Kaibelii rationi me applicavi. ceterum ne in inertiae pulvino, quam
nesciendi artem vulgo dicunt, acquievisse viderer, argumentorum tabulam
ac discriptionem, qualem ipse concepi animo, fragmentis praemisi.

at longe alia condicio ipsorum philosophorum. hic enim periclitanda
erat fragmentorum non fortuita collocatio. nimirum aut tantum servatum
erat velutin Parmenideis, nt consilium poetae suapte sponte pateret,
aut tam pauca inter varia genera distributa velut Xenophanis, ut haud
facile posses damascinae, aut sententiarum conexus ipso doctrinae

 

